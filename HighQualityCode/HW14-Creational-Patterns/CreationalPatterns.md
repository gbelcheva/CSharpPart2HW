# Singleton

Singleton моделът се грижи даден клас да има само една инстанция. Обикновено инициализацията се прави при поискване и първа употреба на класа. Самият singleton клас дава глобален достъп до единствената си инстанция.

Състои се от клас, който съдържа собствената си инстанция в скрита статична част (private static) и публичен статичен метод, който се грижи за инициализацията и дава достъп до инстанцията. Конструкторите на класа са или protected или private.

![Singleton Design Pattern](http://www.blackwasp.co.uk/images/Singleton.png)

Проблем на singleton модела е, че нарушава принципа за единствена отговорност -- класът се грижи за собственото си създаване. Освен това, singleton класът вкарва глобално състояние в приложението, което скрива зависимости между модули, които използват класа.


# Builder

Дизайн моделът Builder е конструктен модел,  който позволява изграждане на сложни обекти, следвайки определена последователност на изграждане.

Състои се от клас Builder, който дефинира отделните стъпки на изграждане на обект и връща готовия конструиран обект, клас Director, който изпълнява дефинираните операции в Builder стъпка по стъпка в правилна последователност, и клас Product със сложна структура. Конкретните builder класове могат да имплементират един общ интерфейс или да наследяват абстрактен клас с абстрактни методи, които да имплементират за конкретни нужди.

![Builder Design Pattern](http://i1.gallery.technet.s-msft.com/design-patterns-builder-029fb7ae/image/file/65541/1/3.png)

Builder моделът е полезен, когато се работи със сложни обекти за създаване на различни версии на обекта, които имат еднакъв начин на конструиране. Опростява значително създаването на обекти, чийто конструктор приема твърде много параметри.

Проблем на този модел е, че кодът става доста подробен и се въвежда повтарящ се код.

# Object Pool

Дизайн моделът Object Pool се състои от преизползване на няколко основни обекта, като по този начин се оптимизира кода и минимизира използването на ресурси.

Използва се, когато инициализирането на обекти е ресурсоемка операция(особено когато обектите съдържат големи или бавни за достъпване ресурси), даден клас или класове се инстанцират често, а инстанциите, които се използват, в който и да е момент, са малко.

Състои се от Client, който взима и потребява преизползваемите обекти и след това ги освобождавa,  клас Pool, който съдържа основните преизползваеми обекти и PooledObject класове, които представляват преизползваемите обекти.  Pool  имплементира Singleton модела, като така всички преизползваеми обекти се взимат и връщат на едно и също място, с едни и същи правила. Обектите могат или да пазят своето състояние ("в употреба" или "свободен"), което автоматично въвежда къплинг с Pool класа, или състоянието им да се пази извън тях -- в първия случай броят преизползваеми обекти е постоянен и не може да се променя, а във втория случай Pool може да расте и създава обекти при нужда, например когато даден обект е в употреба, но постъпва искане за същия обект.

![Object Pool Design Pattern](http://www.blackwasp.co.uk/images/ObjectPool.png)

При използване на този модел трябва да се внимава със състоянието на обектите -- то трябва да се изчиства и слага ръчно, което може да доведе до подаване на обекти с частично инициализирано или грешно състояние.





